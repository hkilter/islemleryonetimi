# Chapter 1
Üretim, hammadde, malzeme, işgücü, sermaye, enerji, teknoloji gibi girdilerin bir dönüşüm sürecinden geçirilerek ürün ve hizmet yaratılması faaliyetidir. Tanımda belirtildiği üzere üretim faaliyeti sadece somut ürünleri değil, hizmetleri de kapsamaktadır. Bu nedenle, son yıllarda alanı tanımlamak için “Üretim Yönetimi” kavramı yerine “İşlemler Yönetimi” kavramının kullanımı yaygınlaşmıştır.

Tanımda yer alan dönüşüm süreci işletmede üretilen ürüne bağlı olarak farklılık göstermektedir. Dönüşüm, imalatta fiziksel ya da kimyasal, nakliye sistemlerinde yer değiştirme, perakendecilikte mülkiyet devri, depolama sistemlerinde stoklama, sağlık sistemlerinde fizyolojik, telekomünikasyonda bilginin dönüşümü ve eğlence sistemlerinde psikolojik temelli olabilir.
Ġmalat işletmeleri ile hizmet işletmeleri arasında birçok ortak noktadan bahsetmek mümkündür. Bunların tümünde bir dönüşüm süreci ve bu dönüşüm süreci içinde işlenen birtakım kaynaklar veya girdiler vardır. Tümünde sistemin faaliyetleri hakkında bir geribildirim sözkonusudur. Ayrıca, gerek imalat, gerekse hizmet işletmelerinde, üretim sürecinin çıktılarının satılarak nakde dönüştürülmesi ve dönüşüm sürecinin sürekliliğinin sağlanabilmesi için elde edilen nakitin büyük bir kısmının yeni kaynakların temini amacıyla kullanılması gerekmektedir. Hizmet sektörünün ayakta kalabilmesi için güçlü bir imalat sektörü gereklidir. Ġnşaat, reklam, finansal hizmetler, bankacılık, telekomünikasyon, taşımacılık, belediyecilik gibi hizmet işletmelerinin gelişimi sağlıklı bir imalat sektörünün varlığına bağlıdır.
Kuşkusuz ürün üreten sistemler ile hizmet üreten sistemler arasında bazı farklılıklardan bahsetmek mümkündür. Her şeyden önce, imalat faaliyetleri sonunda ortaya çıkan ürünler tüketiciler tarafından zaman içinde tüketilir, buna karşılık hizmet işletmelerinin ürettiği somut olmayan hizmetlerin müşteriler tarafından üretildiği anda ve yerde tüketilmesi sözkonusudur. Hizmet işletmelerinde genellikle, imalat işletmelerine kıyasla, işgücü kullanımı daha fazla; makine, araç-gereç kullanımı daha düşük, kalite özelliklerinin ve başarının ölçümü ise güçtür. Kalite büyük ölçüde müşteri algılamalarına bağlıdır. Hizmetin daha sonra kullanılmak üzere stoklanamaması nedeniyle, talep oluştuğunda gerekli kapasitenin mevcut olması gerekir. Dolayısıyla hizmet işletmelerinde kapasite belirleme faaliyeti son derece önemlidir. Ayrıca, hizmet üreten sistemlerde müşteriyle temas derecesi yüksektir, hatta birçok durumda müşteri dönüşüm sürecinin içindedir. Hizmetin stoklanamaz ve taşınamaz olması, üretim tesislerinin
2
küçük üniteler halinde, dağınık yerlerde kurulmasını gerektirir. Son olarak, tüm hizmetlerin standardizasyonu mümkün değildir.
Ġmalat ve hizmet sektörleri arasındaki bu farklılıklar, hizmet üreten işletmelerde üretim yönetimi tekniklerinin kullanılmasını engelleyici nitelikte değildir.
Ġşletmeler, müşteri ihtiyaç ve beklentilerine cevap veren bir ürün ya da hizmet ürettikleri takdirde varlıklarını sürdürebilirler. Diğer fonksiyonları görevlerini ne denli iyi yaparlarsa yapsınlar, ürünü pazarda kabul görmeyen kuruluşların başarı şansı yoktur. Ġşletmenin temel fonksiyonlarından biri olan işlemler fonksiyonu işletmenin rekabet edebilirliğini etkilemekle kalmaz, aynı zamanda tüm işletmelerin işlemler fonksiyonları birarada ülkenin uluslararası düzeyde rekabet edebilirliğini etkiler. Ayrıca birçok işletmede işlemler fonksiyonunun çalışabilmesi için önemli yatırım harcamalarına katlanılmakta, dolaysız maliyetlerin çok büyük bir kısmı üretimde ortaya çıkmakta, işlemler sonucunda ulaşılan verimlilik düzeyleri ülke ekonomisini etkilemekte ve çeşitli üretim sistemleri ülkedeki işgücünün önemli bir kısmına istihdam olanağı yaratmaktadır. Son olarak, bu alanda geliştirilmiş araç ve tekniklerin işletmenin diğer fonksiyonlarının (muhasebe/finans, pazarlama, araştırma-geliştirme, insan kaynakları vb.) yönetiminde de kullanılmakta olduğunu söylemek mümkündür.
Bazı çevre koşulları işlemler yöneticilerinin görevlerini giderek güçleştirmektedir. Bu koşulları şu şekilde sıralamak mümkündür: